# -*- mode: mandoku-view; -*-
#+TITLE: 范忠宣集
#+DATE: 2015-08-24 23:52:50.930520
#+PROPERTY: ID KR4d0071
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0071_WYG_016-1a>¶
欽定四庫全書¶
　范忠宣集巻十六　　　　宋　范純仁　撰¶
　　墓表¶
　　　范大夫墓表¶
朝散大夫范君諱子儀字中存贈太師中書令兼尚書¶
令諱德隆之曽孫資政殿大學士禮部尚書贈開府儀¶
同三司祈國忠獻公諱雍之孫尚書兵部員外郎直史¶
館贈兵部尚書諱宗傑之第三子妣永安縣太君陳氏¶
<pb:KR4d0071_WYG_016-1b>¶
故相鄭國文惠公之女也范氏其先太原人自忠獻公¶
在仁宗朝入陪樞衡出秉旄鉞有勲勞于王室太原之¶
范於是大顯子孫蕃昌世推以爲盛族君以忠獻公䕃¶
授秘書省校書郎公薨遺恩遷太常寺奉禮郎君年尚¶
幼請於祖母臧夫人曰不幸吾祖捐館忍復因此進官¶
耶願改奏他親夫人竒其言遂奏尚書從堂兄宗本屬¶
告命已出弗許辭衆知其志趣逺矣初命監鄧州商稅¶
有持金帛私出城者吏執之欲倍稅而縱之君察其物¶
<pb:KR4d0071_WYG_016-2a>¶
非所宜有送州以治果皆巨盗監西京長泉稅兼採柴¶
務舊制役卒日有定課雖祁寒暑雨必如其數卒或買¶
薪輸官以是多凍餒爲盗民居患之君撫存區處積日¶
㑹數併輸皆樂事勸功不踰嵗所増者千餘萬而卒尚¶
有餘閒得以爲生于今便之監杭州稅凡掌市征取之¶
若太寛而嵗計入則倍歴知忻州秀容河南府伊闕二¶
縣簽書彰武軍節度判官丞相韓公宣撫陕西雅知其¶
才就舉通判州事塞下華戎錯居歲月浸乆多冐耕者¶
<pb:KR4d0071_WYG_016-2b>¶
經畧使上聞委君提舉根括得二萬餘頃以増募弓箭¶
手歩騎萬有六千邊兵益彊考課爲天下第一特除知¶
博州又易趙州皆以避親不赴乃知汾州又避親改耀¶
州還朝爲開封府司録参軍大臣交章薦之改三司勾¶
當公事擢提舉京東西路常平倉河決澶濮水汎諸郡¶
嵗荐饑民流散天子憂之詔委君賑濟東西兩路君多¶
爲方計所存活二十餘萬時諸郡方完城壘君請募饑¶
民給糧以役之計工十有九萬未幾而成公私賴焉初¶
<pb:KR4d0071_WYG_016-3a>¶
朝㫖賑濟及夏成而止君上言民遺棄幼稚尚數萬無¶
歸請賑至秋聽人得收養詔從之所活老幼者又數萬¶
就爲本路轉運判官君奉使不爲苛察務安全官吏法¶
令有未便於民者必以上聞率皆見從故所至以寛厚¶
稱丁永安太君憂服除授廣南西路轉運判官未行改¶
利州路君以職在廵察當勤恤民隱州縣多居山險君¶
不避䟦履之勞雖窮僻無不至以衝冐得疾元豐六年¶
十月六日終于官舎年五十有三累階朝散大夫勲上¶
<pb:KR4d0071_WYG_016-3b>¶
護軍服五品娶周氏封壽昌縣君子二人長曰鎬太廟¶
齋郎次曰鐸女六人諸孤奉君之喪以七年二月三日¶
葬河南宣武村北邙山先塋之次既葬請余文以表其¶
墓余與君有葭莩之親知君之行爲詳故不得辭惟君¶
生於貴閥而不驕長於吏道而不矜仕優而志愈謙治¶
辦而力愈彊其居家也孝恭其事上也忠篤其涖官也¶
勤恪其治民也愷悌行已始終人無間言可謂士君子¶
矣君之昆弟六人皆以才行稱顯用於朝而君不幸未¶
<pb:KR4d0071_WYG_016-4a>¶
中壽而没不克究其所有其命矣夫故書以表其墓¶
　　神道碑¶
　　　太子太保宣簡田公神道碑銘¶
惟宣簡公既改葬於河南府壽安縣甘泉郷之龕澗里¶
後十有六年其配永嘉夫人富氏命其子承奉郎旦以¶
公功行之狀易名之議誌壙之銘屬范某曰昔先文正¶
公當朝號知人而吾夫乃所薦進士及公輔政吾夫遂¶
居近侍而繼亦大用周旋嵗乆爲志同道合唯是墓隧¶
<pb:KR4d0071_WYG_016-4b>¶
之碑至今無辭以刻敢以爲請某竊惟慶厯嘉祐之際¶
盛矣君明臣賢相與講圖治功而公以髙文大䇿進預¶
國論出入要顯遂總機政某幼侍先君熟公之貌及長¶
又得公出處終始之大節爲最詳乃不敢辭惟公其先¶
京兆田氏後徙信都晉末契丹畧地河朔以公皇祖太¶
傅北歸生皇考太師景德初契丹寇澶州以生口數百¶
屬太師哀之曰是皆何罪而使就死地夜悉縱去乃自¶
㧞來歸朝廷官之至太子率府率以終始家開封而葬¶
<pb:KR4d0071_WYG_016-5a>¶
陽翟遂爲開封人公太師長子也少有竒志慨然喜功¶
名讀書彊記博覧一經目終身不忘爲文章秉筆立成¶
瓌富雅健尤長於論事初舉進士賜同學究出身不就¶
再舉遂中甲科補江寧府觀察推官以母英國太夫人¶
李氏喪罷服闋調楚州團練推官就監轉般倉改秘書¶
省著作佐郎舉賢良方正對䇿第一遷太常丞通判江¶
寧府上書論時政甚切賜詔奬諭方且以諫官召㑹趙¶
元昊反西邊用兵夏文莊公韓忠獻公與先公經畧陕¶
<pb:KR4d0071_WYG_016-5b>¶
右言公材請以自佐乃爲經畧判官直集賢院參都部¶
署司軍事時承平乆將不知兵兵不知戰毎出輙敗衂¶
人心危懼其後制宜防患卒能以計禦賊公禆益爲多¶
大將前設攻守二䇿又欲專用攻策悉數路兵出擊賊¶
已得請公力言其不可乃止又上備邊十四事多見施¶
用召還爲右正言判三司理欠憑由司權修起居注遂¶
知制誥判國子監西兵乆不觧闗陜大困韓忠獻公以¶
樞宻副使出宣撫而公爲之副使還判三班院又詔公¶
<pb:KR4d0071_WYG_016-6a>¶
視河北兵食而保州兵士殺通判嬰城作亂即以公為¶
龍圗閣直學士知成德軍真定府路安撫使公以兵至¶
城下賊懼開門自縛入誅首惡數十人遂定以功遷起¶
居舎人移秦鳳路兵馬都部署經畧安撫使知秦州丁¶
太師憂是時邊帥遭親喪多爲詔奪公懇辭起復上又¶
遣中貴人手勅起公公不得已請歸葬陽翟然後還治¶
既葬託邊事求見上曰陛下以孝治天下今朝廷不爲¶
乏人而螻蟻之志不獲自盡臣死不瞑矣因泣數行下¶
<pb:KR4d0071_WYG_016-6b>¶
上聞其言惻然又視公貌瘠甚不忍奪其志乃許終喪¶
服除加樞宻直學士涇原路兵馬都部署經畧安撫使¶
知渭州轉尚書禮部郎中俄遷右諫議大夫知益州充¶
益梓利蘷路兵馬鈐轄淯井夷人犯邊勢且與烏蠻合¶
公盛兵甲臨之因遣人招輯皆惶懼請命蜀經王均李¶
順之亂人易動先是許守將以便宜多專殺立威雖小¶
罪或幷徙其妻子出蜀以故老幼死道路丁壯逃而爲¶
盗者甚衆公至首詢問民間疾苦視貧弱不能自存者¶
<pb:KR4d0071_WYG_016-7a>¶
振業之先教誨後刑罰果桀惡然後致之法蜀人安之¶
奏減三司市布増常平歲糴以備凶歉蜀大饑人無莩¶
亡論者以公治蜀大畧有張忠定公之風治狀聞璽書¶
褒諭遷給事中召守御史中丞充理檢使未至復以舊¶
職權三司使加龍圖閣學士翰林學士遷禮部侍郎遂¶
正充使天下財賦自景德中嘗㑹計至是公始復鈎考¶
出入虗實之數盖歲入多於景德而所出亦倍公以謂¶
天子㳟儉無妄費而有司用度乃如此其弊不革則殫¶
<pb:KR4d0071_WYG_016-7b>¶
民匱國日益以甚顧非主計者所得專則爲皇祐㑹計¶
録六篇上之并乞頒示二府冀人主知其故而與執政¶
圖之上覧之嘉歎未幾遂以爲樞宻副使天子平日固¶
待公以有爲及是任事事無巨細悉以訪公公知無不¶
爲亦言無不從嘉祐三年六月除檢校太傅充樞宻使¶
故事大臣進拜多以次遷公始超其列人皆知上屬任¶
意篤不乆公且相矣是年十二月暴得疾不能興上聞¶
惋駭亟勅太醫診視中貴候問加損相望於道公辭求¶
<pb:KR4d0071_WYG_016-8a>¶
去位章凡十五上猶賜告不許公意愈堅乃以爲尚書¶
左丞觀文殿學士翰林侍讀學士提舉景靈宮事公請¶
不已於是以太子太保致仕居數年疾遂篤以八年二¶
月乙酉薨於第享年五十九詔輟視朝贈太子太傅賻¶
卹甚厚公仁厚長者貌稱其心與人言諄諄欵宻唯恐¶
失其意而其中有以自守嶷如也友愛諸弟人無間言¶
自爲小官未嘗私謁執政器宇恢然常以天下自任識¶
者知其必至公輔在諫職於小事未嘗言獨引大體啟¶
<pb:KR4d0071_WYG_016-8b>¶
廸上心凡欲人主總攬威權分别賢不肖抑僥倖明賞¶
罰以救時弊當是時仁宗銳意太平數咨訪大臣以天¶
下事其所興爲公建明爲多與富文忠公少相友善夫¶
人即文忠公女弟也迨公爲樞宻使而文忠公實爲上¶
相同時道行位冠百僚搢紳不以爲二公榮而相賀以¶
爲天下福也公既被疾下至閭巷咸戚嗟聽伺冀公復¶
起而公竟以疾薨矣悲夫公諱况字元鈞皇曽祖諱某¶
贈太保皇祖諱某贈太傅皇考諱某贈太師無子以弟¶
<pb:KR4d0071_WYG_016-9a>¶
之子至安爲嗣卒又以至平爲後焉始公以嘉祐八年¶
四月葬許州陽翟三封郷西吳里之先塋居乆之夫人¶
夢公若平生以爲水不可居既而復夢云然即發壙公¶
柩果爲水欹夫人乃自護還洛而以熈寧七年五月改¶
竁焉嗚呼公之神靈其不昩如是亦異哉銘曰¶
田氏隂德由太師積脫人而死報不躬獲克生宣簡爲¶
時賢臣其賢維何於時有陳秉哲蹈仁有煜其文於皇¶
仁宗俊乂盈朝發䇿大庭公維董晁乃司邊畫荒穢以¶
<pb:KR4d0071_WYG_016-9b>¶
薅乃理邦財公私以饒遂都廟堂謀謨樞極帝曰休哉¶
維吾夔稷文經武服無施不當帝疇公勞方倚爲相胡¶
以疾嬰而失民望士懷致君所難者時功多享厚讒毁¶
或随公遭聖明坦然設施不終大耄天實爲之新宮孔¶
安壽安之道刻碑墓隧來世之考¶
　　行狀¶
　　　大中大夫充集英殿脩撰張公行狀曽祖誼皇¶
　　　任中書舎人累贈左僕射曽祖母太君李氏祖¶
<pb:KR4d0071_WYG_016-10a>¶
　　　去華皇任尚書工部侍郎累贈司徒祖母郡君¶
　　　王氏郡君王氏郡君髙氏父師德皇任左諫議¶
　　　大夫累贈太尉母郡君潘氏隴西郡太君李氏¶
　　　本貫開封府襄邑縣錦繡郷濯錦里¶
公諱景憲字正國太尉公第二子其先河朔人七代祖¶
達唐末爲亳州刺史遂家於襄邑至司徒公始爲洛陽¶
人公天聖四年以太尉公薨授守將作監主簿明道元¶
年遷太常寺太祝監西京商稅院局事脩舉吏不敢欺¶
<pb:KR4d0071_WYG_016-10b>¶
遷大理評事衛尉寺丞康定初河東始籍民兵慎擇令¶
宰公以安撫使天章閣待制吳遵路秘閣校理石延年¶
薦擢知并州榆次縣榆次素號劇邑前令多以不職免¶
公至則大治改大理寺丞慶厯四年丞相杜正獻公參¶
政丁文簡公連章薦公超遷通判棣州改太子中舍以¶
本路職司避親就移通判齊州齊多盗賊而獄訟繁夥¶
公謂民廹於饑寒不能逺罪若一置於法則何所措其¶
手足由是原其情之輕者皆釋不問自此盜賊衰而獄¶
<pb:KR4d0071_WYG_016-11a>¶
訟簡少公以辭學嘗預貢士之選而見遺於禮部遂不¶
復再舉後丞相程文簡公兩薦公乞召試出身公曰君¶
子進以道仕以義何必假此而後奮乎卒辭不就八年¶
改殿中丞知梁山軍梁山介於川陜民俗乖戾至有父¶
子異居而殺人以祭鬼者公以謂雖逺方亦當齊其風¶
教即峻加懲革未朞月而民不敢犯以祀明堂恩遷國¶
子博士賜五品服皇祐五年以尚書虞部員外郎知海¶
州州有富民丐子以養而爲兇人教其怨家訟之累嵗¶
<pb:KR4d0071_WYG_016-11b>¶
不決公親訊其事盡得誣枉之狀即流所教人於逺州¶
其連繫幾百人盡釋之莫不懽呼而去遷比部嘉祐初¶
仁宗患茶稅不均遣使諸路較定公被命湖北凡一年¶
悉按園户虛實以定其稅所入不減舊而民無不均之¶
患四年使還權三司開坼司兼提點催驅公事未幾改¶
開封府判官天府浩穰自非通才敏識則不足以勝其¶
任公發姦摘伏洞見情僞老胥猾吏傍視惕息畏之猶¶
神明時豪宗大姓犯法者嘗請託於府僚有與故嘗往¶
<pb:KR4d0071_WYG_016-12a>¶
還者亦隂爲之地公持之益堅而於法終不少撓自是¶
都下翕然稱之以爲一府之望開封捕盗賞法獲賊於¶
舊城者比新城爲厚時有殺人於新城外而捕者乃云¶
獲於舊城以覬厚賞辭已具公密訊其囚乃捕者日以¶
飲食恩意誘使殺人且邀於舊城而執之遂置捕者於¶
法有忌公者乃諷言路謂公侵擅尹權仁宗察公之直¶
而不聽遷駕部充淮南轉運副使山陽令鄭昉貪贓累¶
十萬監司以其親族多在顯要莫敢按公曰法當先於¶
<pb:KR4d0071_WYG_016-12b>¶
貴權而於憑藉聲勢者有所不行則法尚可存哉乃窮¶
治其狀㑹英宗登極赦昉得以不死猶除籍流竄嶺南¶
自是貪吏震畏引去者數人淮南發運司常預借濵淮¶
廩米以充諸路上供之數雖有文具而不即償公以謂¶
諸路漕輓各有所職不容相侵即戒郡縣不復得借因¶
此銜怨搆飛語於三司務爲中傷公曰我職當爾豈可¶
詭隨以苟自安設三司不我察我何恤哉八年英宗即¶
位遷主客郎中又遷金部九年移京西轉運使丁母憂¶
<pb:KR4d0071_WYG_016-13a>¶
公至性過人一夕號慟髭髪盡白終喪哀毁若不勝服¶
治平三年服除授京東轉運使今上即位恩遷司勲某¶
官王逵嘗累任監司以苛酷聞及致仕還鄉里而貪恣¶
不法爲鄉邑之害妄稱受朝廷宻㫖察郡縣過失以脅¶
持上下因取賄貨一路畏之莫敢與校公悉條其罪上¶
之遂羈徙宿州郷邑莫不稱快所部郡守有以貪汙聞¶
者未至官先謁公公曰君昔在齊州已爲民患今又欲¶
爲兖州患耶其人懼即請老而歸未踰年移江南東路¶
<pb:KR4d0071_WYG_016-13b>¶
因奏議漕輓之弊盖由主者皆三司冗吏本無㢘隅與¶
舟人侵攘爲姦甚者沈其舟以滅跡宜代以命官且明¶
其賞罰之格則可以絶其弊朝廷行其議迄今爲便熈¶
寧二年移成都府轉運使過闕上嘉公才留爲三司戶¶
部副使未幾奉使北敵還復使西陲按視囉兀府寧二¶
城公受命即奏曰二城不可守臣固不待到而后知既¶
而行未半道而府寧果已失守及還朝更陳囉兀不可¶
守之狀且曰邊防本無事皆王人生事邀功罔惑朝聽¶
<pb:KR4d0071_WYG_016-14a>¶
以至於罪非嚴行懲戒則疆場無由安静一日上謂公¶
曰河東凋瘵卿當出總漕事授集英殿脩撰河東都轉¶
運使仍賜金紫時朝廷方行民輸錢免役之法議法者¶
有希司農㫖欲以傭直之外廣増其數以寛剩爲名者¶
公折之曰免役之法正欲惜民力可因以重歛乎况河¶
東地多山瘠民情儉嗇多取之則虐矣迨所議定總一¶
路歳費傭直之外纔取數萬緡以備凶嵗朝廷從之暨¶
常平新法之行州縣多不曉法意而失於宣布司農奏¶
<pb:KR4d0071_WYG_016-14b>¶
請下諸路監司覆按所部行之差謬者悉俾正之他路¶
或即加按劾羣吏訩訩唯公所部但改正而已未嘗有¶
所劾也議者欲以河東分爲兩路朝廷以問公公曰河¶
東之田肥磽不同郡縣財賦兩屬不能相通而用矣分¶
路爲不便朝廷從之時民力疲困倉廩虛匱公均其稅¶
賦乘嵗豐爲儲積未逾年民力遂寛而兵食有羡逮公¶
之去雖窮邊小壘皆有數年之蓄六年改太常少卿七¶
年擢授右諫議大夫再任明年移髙陽闗路安撫使兼¶
<pb:KR4d0071_WYG_016-15a>¶
馬歩軍都總管知瀛州先是雄覇之間嵗出金帛購諜¶
者以揣知虜情公下車未乆諜者自雄踰莫而至公謂¶
幕府曰諜者逺來徒覬厚賞若不抑之殆且生事即醉¶
以酒夜遣親信吏載還雄州俾雄守以狀聞他日王人¶
錫冬服部將有被酒後至公召立庭下責之由是軍中¶
肅然有掌庾吏曹諫恃戚里不法累贓至死監司庇之¶
猶欲薦舉公悉按其罪無所顧避元豐二年召赴闕因¶
登對具奏熈寧以來嵗多凶歉百姓積逋甚衆今嵗一¶
<pb:KR4d0071_WYG_016-15b>¶
小登州縣督促使償累嵗之負道路流言以謂其害甚¶
於凶歲願少假以紓元元之急天子可其奏以付有司¶
因自乞便郡就差知河東陛辭日從容奏曰臣愚誤䝉¶
陛下㧞擢猥備法從常愧緜力不能補報今犬馬齒衰¶
恐一旦捐溝壑不復再望清光區區之誠終欲竭盡臣¶
聞聖人以天下爲度其於四夷何所不容以陛下英武¶
宜無不服比來西南逺羌乃敢跳梁犯邊殆邊臣擾之¶
耳若進兵逺討則恐糧餉不繼坐困我師亦恐交相殺¶
<pb:KR4d0071_WYG_016-16a>¶
傷干犯和氣將致饑疫之菑則邇人先受其弊矣上曰¶
卿言是也盖朝廷有不得已耳三城爲京輔要郡毎郡¶
嵗秋夏常以大河爲憂水官務省近費而不計逺功故¶
連年決溢以爲民害公至請増嵗費又展北塘以當水¶
衝其害遂息俄以本路轉運使親嫌乞移他郡元豐三¶
年徙知同州坐失舉左遷朝議大夫知房州踰嵗上惜¶
其才復大中大夫知兖州未赴感疾以是年十月十五¶
日考終於房陵之正寢享年六十有七公天資英特少¶
<pb:KR4d0071_WYG_016-16b>¶
有大志方爲兒時從母夫人過外氏李文靖公家與羣¶
兒遊獨不好戱弄外家異之太尉公捐館公方十二嵗¶
處喪已如成人母夫人嘗有疾公憂形於色寝食兼廢¶
躬治藥劑爲杵傷指亟以衣覆之懼貽母夫人之憂母¶
夫人李氏父太傅公有人倫之鍳嘗撫公背曰此兒風¶
骨秀異發言不妄必能大張氏之門相國王沂公亦以¶
太傅公言爲然及長侍奉母夫人竭力養志凡四十餘¶
年未嘗少有顔色之忤龍圖尹公師魯負天下重名愛¶
<pb:KR4d0071_WYG_016-17a>¶
公之才兩以女配之公既游師魯門益好春秋學與朋¶
友論辨古今至忠義名節之際必慨然歎息常欲身行¶
之故歴官所至無不稱治雖有積弊素不振者於談笑¶
間决之莫不當理退食宴坐披翫圖史淡然視軒冕若¶
無足以動其心者又其自奉甚薄所得俸禄皆均施内¶
外親族故歴仕雖乆而家無餘貲視兄弟之子情均已¶
子有少孤者必先已子而保任之家居有法度嘗戒諸¶
子曰汝曹立身行已當以孝悌忠信爲先苟不由禮義¶
<pb:KR4d0071_WYG_016-17b>¶
而進雖富且貴亦吾所耻矣方其副三司也士論已爲¶
即當進用而公守道自信非公事未嘗及執政之門故¶
居三司最乆而不遷凡出仕五十年厯敡三朝其所設¶
施皆可爲法然公性謙厚既不自矜異復不妄許可故¶
獨爲當世賢者所知杜祁公富韓公尤所信重及坐失¶
舉謫守房陵雖僻陋無醫藥怡然順適家人不見有憂¶
愠之色疾革召諸子屬以後事神色不亂先夫人追封¶
天水郡君今夫人封長樂郡君子五人長塾通直郎河¶
<pb:KR4d0071_WYG_016-18a>¶
東轉運使勾當公事次量前定州唐縣主簿次益承務¶
郎權知鄆州壽張縣次重承務郎次直夏進士女六人¶
長適宣徳郎簽書集慶軍節度判官㕔公事石熈次適¶
前頴州團練推官李堅次適通直郎審官西院主簿李¶
士京次適承務郎韓宗質二女在室孫男三人孫女七¶
人將以元豐六年某月某日卜𦵏公於北邙之原以先¶
夫人天水郡君祔焉公之大節始終可紀以直道事君¶
方正率下傳家清白而信於朋友位雖居兩禁猶未足¶
<pb:KR4d0071_WYG_016-18b>¶
以究其才今不幸已矣某勉從諸孤之請直叙所聞爲¶
公行狀託當世名公大人以爲之誌而埀不朽焉謹狀¶
　¶
　¶
　¶
　¶
　¶
　范忠宣集巻十六¶
