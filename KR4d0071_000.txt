# -*- mode: mandoku-view; -*-
#+TITLE: 范忠宣集
#+DATE: 2015-08-24 23:52:50.647272
#+PROPERTY: ID KR4d0071
#+PROPERTY: BASEEDITION WYG    
#+PROPERTY: JUAN 提要
<pb:KR4d0071_WYG_000-1a>¶
欽定四庫全書　　　　集部三¶
　范忠宣集　　　　　　别集類二(宋/)¶
　　提要¶
　　　　(臣/)等謹案范忠宣集十八巻奏議二巻遺文¶
　　　　一巻補編一巻宋范純仁撰純仁字堯夫仲¶
　　　　淹次子元祐間官尚書右僕射以黨禍貶永¶
　　　　州召為觀文殿大學士贈開府儀同三司其¶
　　　　謀國忠&KR0548;殊有父風事迹具載宋史本傳文集¶
<pb:KR4d0071_WYG_000-1b>¶
　　　　凡十八巻前五巻為詩後十二巻皆襍文其¶
　　　　末巻為國史本傳則純仁再從孫之柔于刋¶
　　　　集時所附入也前有嘉定五年樓鑰序後有¶
　　　　之柔及知永州沈圻廖視永州教授陳宗衜¶
　　　　四跋鑰稱其文根柢六經切于論事盖其氣¶
　　　　體本自深厚固不徒以人重耳又奏議二巻¶
　　　　自治平元年為殿中侍御史至元祐八年再¶
　　　　相前後所奏封事凡七十三首又遺文一巻¶
<pb:KR4d0071_WYG_000-2a>¶
　　　　載純仁文七首附以其弟純禮文二首純粹¶
　　　　文十九首乃裔孫能濬據舊本重加刪補者¶
　　　　又補編一巻載純仁尺牘一首附以制詞題¶
　　　　跋等十二首亦能濬所編訂康熙丁亥其二¶
　　　　十世孫時崇與仲淹集合刻行之其書録解¶
　　　　題所載純仁言行録二十巻在宋世已佚又¶
　　　　彈事五巻國論五巻今亦不傳矣乾隆四十¶
　　　　三年五月恭校上¶
<pb:KR4d0071_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0071_WYG_000-3a>¶
范忠宣集原序¶
惟昔賢者皆後世之師表而學者之慕古人則自各有¶
不同如汲黯之慕爰盎司馬長卿之慕藺相如若有不¶
可解於心者本朝先正名徳相繼如泰山喬嶽景星鳯¶
凰事近而易考嘉言善行皆當取則而區區之愚少而¶
讀元祐丞相忠宣范公言行録反復終始正學大節偉¶
識宏度贊歎不足於諸鉅公間尤願執鞭欲追逐其萬¶
一而不可得也如奏議國論等書如責人責巳助㢘成¶
<pb:KR4d0071_WYG_000-3b>¶
徳之訓又若避好名之嫌則無為善之路等語皆當終¶
身誦之每恨未見其家集也嘉定五年三月甲戌公之¶
從元孫中書舍人之柔見過謂鑰曰忠宣文集未行於¶
世晩而謫居永州三年邦人至今懐仰比因沈史君圻¶
赴郡以家藏本屬之既已刋就而舊無序引徑以見委¶
鑰謹謝之且曰託名不腐豈非晩進之幸豈非平日之¶
願顧年衰學落何足以與此三辭不獲則取而伏讀越¶
兩日而盡得之盖公天資誠確篤志學問承文正公之¶
<pb:KR4d0071_WYG_000-4a>¶
親傳博之以泰山孫明復徂徕石守道盱江李泰伯三¶
先生師友之益發為詞章根柢六經切於論事無一長¶
語而一出於正文忠蘇公序文正公集有曰其於仁義¶
禮樂忠信孝弟如饑渇之於飲食欲須臾忘而不可得¶
又曰雖弄翰戲語率然而作必歸於此故天下信其誠¶
爭師尊之公真是似者哉而鑰之所尊敬者此又其餘¶
事自其立朝出鎮廟謨相業具載史冊不待贅言惟公¶
本於忠恕得二者之功用深入吾夫子閫域非淺丈夫¶
<pb:KR4d0071_WYG_000-4b>¶
所能窺者温恭惟謹無異稠人遇有當為勇決過於賁¶
育此其大過人者然亦尚可勉也心平而寛慮周而逺¶
喜怒哀樂所發而必中克伐怨欲不止於不行包含太¶
虛無所適莫姑以其見於外者一二言之鄧綰嘗奏罷¶
公㐮州及言者攻綰則極力爭之謂已經先朝責降不¶
應再有所貶公亦非有意於以徳報怨自謂上惜朝廷¶
事體下以安人情反側蘇黄門誦楊畏彈章而公去相¶
位它日哲宗面斥黄門從容為解黄門謂公為佛地位¶
<pb:KR4d0071_WYG_000-5a>¶
中人章子厚得罪父年九十議與一便郡公言當置往¶
咎而念其親公本以議新法不合而去及溫公將盡改¶
熙豐之法公謂特當去其太甚又須徐徐經理差役一¶
事尤不可暴操心類如此公既喪明而責知隨州尋&KR0481;¶
永州盖子厚必欲寘之死地而公素安義命無一語怨¶
之家人猶未平也風雨中覆舟於江以救僅免拭面而¶
語家人曰此亦子厚所為邪嗚呼使之從夫子於陳蔡¶
當亦有不容何病之言此非他人所及也蔡新州負罪¶
<pb:KR4d0071_WYG_000-5b>¶
至重公力救之上忤簾中下違同列賢如劉元城亦以¶
呉處厚為義存君親詆公不遺餘力公不為動卒貰其¶
死一時不以為快及事之變呂汲公劉忠肅等雖終於¶
貶所其得免於巳甚者始知公之不寘新州於死之力¶
也汲公軰初&KR0481;嶺表郊赦未頒先謂難從恩宥公齋戒¶
言大防等年老疾病何以自存迹其所罪亦因持心失¶
恕好惡任情以異已為怨讎以疑似為訕謗誤國害公¶
覆車可鑒此不惟啓寤泰陵正欲感動子厚軰使之革¶
<pb:KR4d0071_WYG_000-6a>¶
心而從厚也嗚呼自熙豐元祐以至元符紹聖之間世¶
事屢變翻覆非一徽皇踐阼改元建中靖國流人悉歸¶
四海望太平於朝莫欽聖憲肅皇后與徽皇待公而為¶
政至遣中使逺至湖外好賜牽復迎勞不絶公時在瞽¶
癈風痺中知上果用我亦欲感激自奮而病不可為矣¶
嗚呼天乎倘延以三數年之夀使再得政則必能調一¶
天下可以仰副建中靖國之意豈復有後日之禍哉公¶
既去矣而蔡呂俱召呂又為蔡所排而任蔡愈専矣此¶
<pb:KR4d0071_WYG_000-6b>¶
所以撫巻長懐而繼之以太息流涕也後之君子欲多¶
識前言徃行以蓄其徳者於此書可不熟復而力行之¶
以代弦韋之佩乎文正四子長監簿以病早沒忠宣與¶
二季俱顯衣冠蟬聫然自忠宣以來一百二十有四年¶
而後中書舍人始紹世科實監簿之元孫范氏之興未¶
艾也四月丁丑朔正奉大夫參知政事兼太子賔客四¶
明樓鑰謹序¶
